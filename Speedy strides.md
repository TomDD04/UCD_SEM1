# Speedy strides
*Oplossingen zoeken om op een gebruiksvriendelijke manier  blessures te verminderen bij lopers.* 

*Projectteam: Tom De Deyn; Emile Delanote*

25/01/2024

![voorpagina](https://github.com/TomDD04/UCD_SEM1/assets/159797493/f7cfc2f7-1c8e-4312-aa19-5863d3c9ca22)

## Samenvatting

Het bedrijf Ontrax heeft een pod ontwikkeld die schokken door de benen kan meten via een kleine, op het scheenbeen geplaatste sensor. Echter, er zijn nog enkele problemen geconstateerd in hun ontwerp:
1.	De pod lijkt te veel op een enkelband, wat bij gebruikers een gevoel van beperking en schaamte kan veroorzaken, doordat anderen mogelijk verkeerde gedachten over hen krijgen.
2.	De gebruiker weet niet goed waar de band moet worden aangebracht.
3.	Tijdens het hardlopen ontvangen gebruikers geen feedback van de pod, waardoor de informatie te laat komt en ze hun loopgedrag niet kunnen aanpassen op basis van de gemeten data.
4.	De verzamelde data van de pod is nog te technisch en soms moeilijk te analyseren. Bovendien heeft de bijbehorende app een saaie interface die mensen niet aanspreekt.

Deze problemen zijn systematisch geanalyseerd geweest via interviews, benchmarking en onderzoek. Hier zijn de voorgestelde oplossingen:
1.	Een kleurrijk hoesje met een aantrekkelijk design, waardoor gebruikers de pod met trots kunnen dragen.
2.	Duidelijke en eenvoudige illustraties op de band om verwarring bij het aanbrengen te voorkomen.
3.	Een direct feedbacksysteem waarbij een lampje van kleur verandert bij te hoge belastingen of schokken, waardoor gebruikers per direct worden gewaarschuwd.
4.	Een geavanceerde app die de verzamelde data op een begrijpelijke en aantrekkelijke manier presenteert, met een interface die gebruikers aanspreekt.

Met deze oplossingen beoogt Ontrax de gebruikerservaring te verbeteren en de functionaliteit van de pod effectiever te maken.

![nieuwhoesje_sensor](https://github.com/TomDD04/UCD_SEM1/assets/159797493/e20ffdd2-6783-4847-aa9e-83bbc0d595a4)

## Introductie
Uit onderzoek van de UGent blijkt dat veel blessures ontstaan door een verkeerde of ongezonde loopstijl. Het bedrijf Ontracx heeft dit probleem aangepakt door gebruik te maken van een geavanceerde sensor, de Movesense Pod, die schokken door de scheenbenen kan meten. Wanneer de schokken te groot worden, kan dit leiden tot blessures. Echter, tijdens ons onderzoek merkten wij enkele problemen met dit product op:
1.	De Pod lijkt te veel op een enkelband. Hierdoor ervaren gebruikers een gevoel van beperking en zelfs schaamte, omdat anderen mogelijks verkeerde gedachten over hen hebben.
2.	De gebruiker weet niet goed waar de band aan te brengen.
3.	Gebruikers ontvangen geen directe feedback tijdens hun looptocht, waardoor de informatie van de Pod te laat komt en ze hun loopstijl niet kunnen aanpassen op basis van de gemeten gegevens.
4.	De data die de Pod verzamelt is nog te technisch en soms moeilijk te begrijpen voor de gewone gebruiker. Bovendien heeft de bijbehorende app een eenvoudige interface die mensen niet aanspreekt.
   
> [!NOTE]
>Tijdens het eerste semester hebben we voornamelijk onderzoek gedaan naar de oorzaken van blessures en hoe bestaande producten op de markt met deze problemen omgaan. We hebben verschillende producten geanalyseerd en interviews afgenomen met de doelgroep om hun loopgewoonten te begrijpen.

Vervolgens hebben we ons eigen hoesje voor de Pod ontworpen, waardoor de band er minder ongewenst uitziet en eerder een warm en aantrekkelijk gevoel geeft. Met het nieuwe ontwerp van de band ervaren mensen minder snel een beperkt gevoel.

Bovendien hebben we met lichtgevende veters een eenvoudige manier gevonden om lopers te waarschuwen wanneer hun loophouding niet goed is. Wanneer de lichtgevende veters rood worden, wordt de loper gewaarschuwd via een kleurverandering.

Tot slot hebben we onze eigen app ontworpen die de verzamelde gegevens in de toekomst gedetailleerder en aantrekkelijker zal weergeven. Het nieuwe app-interface is gebruiksvriendelijker en esthetisch aantrekkelijker, waardoor gebruikers gemakkelijker informatie van de Pod kunnen aflezen. Ook zal er een AI-bot worden toegevoegd zodat de gebruiker na de loopsessie kan communiceren over zijn gevoelens die hij/zij ondervond tijdens het lopen. Op deze manier kan de dokter of kinesist achteraf te weten komen hoe de patiënt zich exact voelde.

![pagina_4](https://github.com/TomDD04/UCD_SEM1/assets/159797493/12ace9b8-7d09-4de0-b530-48838a2b5cbe)

## Methdologie

![methodologie](https://github.com/TomDD04/UCD_SEM1/assets/159797493/39e0ebc7-583b-4965-b34a-51701d328078)

We hebben onze planning sterk gebaseerd op het New Product Development (NPD) proces en de Technology Readiness Level (TRL) uitdagingen. In de eerste zeven weken was het hoofddoel om zoveel mogelijk te leren. We hebben ons specifiek gericht op de runnersworld, waarbij we verschillende hardlooptools op de markt hebben gedocumenteerd en persoonlijke interviews hebben gehouden met amateurlopers. De resultaten van deze fase, met een diepgaande bespreking van de oorzaken van blessures en problemen met bestaande tools, zijn gedetailleerd beschreven in de discovery fase.
In week 8 zijn we overgegaan naar het zoeken naar oplossingen voor de vastgestelde problemen. Stap voor stap hebben we via morfologische kaarten en schetsen gezocht naar oplossingen voor de geïdentificeerde problemen. Hierbij hebben we gebruikgemaakt van onderstaande knowledge templates (zie bijlage A):

![knowledge_templates](https://github.com/TomDD04/UCD_SEM1/assets/159797493/5f66a97f-4ee2-4a07-a91f-ecc45e291560)
 
Tijdens de periode van week 9 tot 11 hebben we de gekozen oplossingen verder uitgewerkt door prototypes te maken. Als eerste stap hebben we een nieuwe “enkelband” ontworpen, aangezien bij de vorige versie de pod moeilijk van de enkelband afging. Daarnaast hebben we lichtgevende veters aangeschaft en met behulp van het programma ProtoPie een app ontwikkeld die de data van de pod kan weergeven.
Tot slot hebben we onze prototypes meegenomen naar de doelgroep om te evalueren wat zij ervan vonden. Voor alle interviews en gebruikerstesten werd een vorm van toestemming ingevuld, en er werd beeldmateriaal verzameld ter ondersteuning van de evaluaties.
 
## Discovery
### Doestellingen

In de Discovery fase wilden we zoveel mogelijk reeds bestaande systemen, en de uitwerking ervan, vinden en nieuwe systemen bedenken om de sensor rond de enkel te bevestigen. Ook wilden we verschillende feedbacksystemen bedenken of systemen die reeds bestaan vinden. 

Het onderzoek omrent loopblessures, benchmarking en de interviews rond loopgewoontes zijn respectievelijk te vinden in bijlage A, B en C. We gaan hier niet dieper op in, binnen ons rapport aangezien dit geen grote relevatie geeft tot de gemaakte prototypes.

### Materiaal & methoden

We hebben uitgebreid onderzoek gedaan naar de huidige markt om te achterhalen welke sensoren er momenteel beschikbaar zijn voor bevestiging rond de enkel. Onze zoektocht richtte zich voornamelijk op het internet, gezien dit een zeer uitgebreid gebied betreft. Daarnaast hebben we verschillende personen bezocht die reeds bestaande technieken en systemen gebruiken.

Om een breder perspectief te verkrijgen, hebben we ook gezocht naar diverse technologieën die tegenwoordig beschikbaar zijn. Door ons te verdiepen in deze technologieën, konden we ideeën genereren voor het ontwerpen van systemen om de sensor rond de enkel te bevestigen, evenals het bedenken van nieuwe feedbacksystemen.

Het analyseren van verschillende gebruikers en hun ervaringen heeft ons waardevolle inzichten verschaft over wat haalbaar is binnen een feedbacksysteem en wat als gebruiksvriendelijk wordt beschouwd. Deze inzichten vormden een solide basis voor het bedenken van een nieuw en effectief systeem. 

### Resultaten

We hebben heel veel verschillende methodes/systemen gevonden en bedacht om de sensor rond de enkel te kunnen bevestigen;

-	Een elastische band die kan vastgezet worden met behulp van velcro.
-	Een rubberen band waarmee de meeste horloges worden bevestigd.
-	Een plakker met een pod op, wordt gebruikt bij diabetespatiënten.
-	Een sok waarop de sensor al is bevestigd.
-	Een systeem dat draden opspant door ze op te rollen.
-	Een klicksysteem gemaakt uit PLA met de 3D printer.

![voorbeeld1](https://github.com/TomDD04/UCD_SEM1/assets/159797493/5048a159-42da-48e1-b67c-f56cf338cca1) 
![voorbeeld2](https://github.com/TomDD04/UCD_SEM1/assets/159797493/bf156656-c18f-42f2-b6be-d1f55b88493c)
![voorbeeld3](https://github.com/TomDD04/UCD_SEM1/assets/159797493/a0520c45-dd01-4497-8efd-f374677948f6)


Er werden ook mogelijke feedbacksystemen gevonden;

-	Elektrische schokken bij slechte loopstijl.
-	Lichtgevend horloge, verschillende kleuren, knipperend ...
-	Lichtgevende veters, verschillende kleuren, knipperend ...
-	Lichtgevende band rond de arm of het been, verschillende kleuren, knipperend ...
-	Geurplakker onder de neus, aangename geur of vieze geur.
-	Verhoging/verlaging van de muziek.
-	Geruis bij muziek bij slechte loopstijl.
-	App met alle informatie.

### Conclusies & implicaties

Bij het bevestigingssysteem van de sensor kijken we vooral naar de compactheid, het gewicht, de eenvoudigheid, de stevigheid en de mogelijkheid tot gebruik van kleuren. Kortom het moet dus gebruiksvriendelijk zijn en de gebruiker moet het met trots willen gebruiken.

Het feedbacksysteem moet daarentegen duidelijk zijn voor de gebruiker, het moet aangenaam zijn voor Iedereen en het mag zeker geen negatief gevoel geven. Uit onderzoek bleek dat de vieze geuren  een minder aangenaam gevoel veroorzaakte bij de gebruiker, waardoor ze het systeem dus niet meer wouden gebruiken, wat we willen vermijden.
Daarentegen mag het systeem ook geen invloed hebben op de meetresultaten bv. het gebruik van de schokken kan eventueel leiden tot verkeerde meetresultaten. 
Ecologisch gezien moet het ook voordelig zijn bv. bij het gebruik van de plakkers zal er veel afval ontstaan doordat er om de zoveel tijd  een nieuwe plakker zal moeten gebruikt worden.


## Definition
### Doestellingen

We wilden aan de hand van een open innovatietrechter één systeem kiezen dat ons het beste leek om de sensor aan het been te bevestigen. En één systeem voor de feedback te realiseren. 

### Materiaal & methoden

Alle methodes die gevonden werden, werden op een rijtje gezet en er werd gekeken naar hoe makkelijk het is voor ons, als student, om dat systeem na te maken of te maken in het algemeen. Daaruit bleek dat enkele systemen toch moeilijk te realiseren waren op ons niveau. Een van deze methodes was het gebruik van de plakkers want deze zijn moeilijk na te maken en aan de andere kant is het ook niet zo ecologisch dus dit idee werd geschrapt. Een sensor die verwerkt is in een sok zal minder goeie resultaten bieden doordat het niet zo strak rond het been gespannen is.
Het gemakkelijkste idee als student is uiteraard het kliksysteem gemaakt uit PLA met de 3D printer, hierin zijn we heel vrij en konden we heel veel mogelijkheden construeren. Dit in combinatie met het spansysteem met de kabels kan zorgen voor een goed resultaat.

![boasysteem](https://github.com/TomDD04/UCD_SEM1/assets/159797493/87808d1a-6cc9-4a0d-a5a4-f734749eef4d)

Bij het feedback systeem konden we ook direct enkele methodes/systemen schrappen door naar gebruikers toe te stappen en te ondervinden wat hun mening was. Zo was de elektrische schok, de geur plakker, het geruis en het verhogen of verlagen van de muziek niet aangenaam voor de gebruiker. Een band rond het been was ook geen ideale oplossing aangezien hier veel krachten worden op uitgeoefend tijdens het lopen wat dus zorgt voor het loskomen van de band. Er is dus besloten om verder te gaan met de lichtgevende veters en de band rond de arm of het lichtgevend horloge. Al snel werd duidelijk dat de lichtgevende veters in klaarlichte dag geen succes was. 
De app met alle informatie wordt sowieso behouden, er wordt zelfs een extra tool toegevoegd, zo kan je chatten met een AI-bot over je gevoelens die je ervaarde tijdens het lopen. Deze AI-bot slaagt direct deze gegevens op zodat de kinesist of dokter achteraf kan zien hoe de patiënt zich voelde.

### Resultaten

Voor de bevestigingsmethode van de sensor zijn we tot een eerste resultaat gekomen om de essentie van het kleurgebruik, de vorm en het click-systeem aan de gebruiker weer te geven. 
Dit is ge-3D-print en vervolgens verwarmd met een haardroger en vervormd met behulp van een cilindervormig object. Het click-systeem werd getest bij verschillende gebruikers maar het bleek dat het voor sommigen iets te moeilijk was om de sensor erin en eruit te halen. Dit is vervolgens opgelost geweest door de nodige aanpassingen te doen en opnieuw te printen en te buigen. Het spansysteem met de draden gaan we komend semester hierop proberen toepassen.

![geprint_bandje_1](https://github.com/TomDD04/UCD_SEM1/assets/159797493/8721fa93-22d8-48d2-9553-45675985c5f9)
![geprint_bandje_1](https://github.com/TomDD04/UCD_SEM1/assets/159797493/bc47cda6-e406-47cf-995b-800e0067b349)

Als feedbacksysteem wordt er gekozen voor de app met alle informatie waar je kan chatten met een AI-bot en voor de band rond de bovenarm. De lichtgevende veters zullen achterwege gelaten worden maar er zal wel gebruik gemaakt worden van lichtjes.

![app_interface](https://github.com/TomDD04/UCD_SEM1/assets/159797493/06ee3388-69fa-4707-a216-eb63497b87cb)

### Conclusies & implicaties

Bij dit systeem zijn we vooral uitgegaan van het gemak van de gebruiker. Het is de bedoeling dat de gebruiker dit product snel en gemakkelijk kan gebruiken, de band moet vlot rond de voet kunnen getrokken worden en vervolgens via het spansysteem met de draden aangespannen worden. Vervolgens kan de sensor op een eenvoudige manier op de band worden geklikt.

## Development
### Antropometrie
Eerst hebben we aan de hand van de ANSUR II tabel Antrometrische data gevonden voor de dikte van de gemiddelde enkel voor zowel mannen als vrouwen tussen 18 en 65 jaar. Uit onderstaande grafiek konden we aflezen dat de gemiddelde scheenbeenomtrek 312mm bedraagt. Als de band voor iedereen tussen de percentielen p5 en p95 moet passen zullen we een band moeten ontwerpen die afmetingen tussen 275 en 352 mm kan aannemen. 
> [!NOTE]
>Merk op dat deze data uit de data van het USA leger komt. We nemen aan dat deze data zeer gelijkaardig is voor de Belgische bevolking. 

![image](https://github.com/TomDD04/UCD_SEM1/assets/159797493/b5971f76-98ba-4b5c-9d3d-2d30332a629a)

Al snel werd duidelijk dat dit niet de waarden waren die wij nodig hebben in ons project. Wij hebben namelijk de omtrek van het scheenbeen, gelegen tussen de enkel en de kuit, nodig om ons prototype te maken. Na veel opzoek werk zijn we er niet in geslaagd om reeds gemeten gemiddelde waarden te vinden. We hebben besloten om zelf aan de slag te gaan met meten. Hieronder vind u de tot nu gemeten waarden van mannen en vrouwen rond de 20. Het is de bedoeling nog meer waarden van verschillende leeftijden te verkrijgen.

![image](https://github.com/TomDD04/UCD_SEM1/assets/159797493/c354a7da-3e3f-4cd0-a3a4-1754719a497d) ![image](https://github.com/TomDD04/UCD_SEM1/assets/159797493/558d0c2f-7d4b-499e-b9c1-3bc068aae6ba)


Bij de reeds gemeten groep zou er een minimum diameter (losse spanning) van 19.5cm nodig zijn en een maximum van 27cm.

Vervolgens hebben we gekeken in Siemens NX hoe eenvoudig de gebruiker (gemiddelde 25 jarige man) de band kan aandoen. Als eerst werd gekeken als de gebruiker gehurkt de band probeert aan te doen. De max reach zone en comfort tabel werd vervolgens bepaald.
![image](https://github.com/TomDD04/UCD_SEM1/assets/159797493/11645b65-437f-4a26-a605-424f734a23f9) ![image](https://github.com/TomDD04/UCD_SEM1/assets/159797493/e43fca52-4d39-4b0b-aea3-b4afc8505849) ![image](https://github.com/TomDD04/UCD_SEM1/assets/159797493/c157089d-a9f1-4d19-a8e5-e084057a389d)

Het zelfde werd gedaan in zittende toestand:

![image](https://github.com/TomDD04/UCD_SEM1/assets/159797493/ad100e47-8c59-4e90-9c69-224dd078c7f2) ![image](https://github.com/TomDD04/UCD_SEM1/assets/159797493/c6e67085-7328-45c7-8f49-b2b448756c0b) ![image](https://github.com/TomDD04/UCD_SEM1/assets/159797493/3821ee84-f62f-43ef-b8bf-93217fd50dfa) 

![image](https://github.com/TomDD04/UCD_SEM1/assets/159797493/88a175c2-ae16-48d9-92a7-2e7d49c02d20) ![image](https://github.com/TomDD04/UCD_SEM1/assets/159797493/c867a4b9-4106-469e-88ee-7527efe3d7a9)

Doordat het vrij moeilijk was om de exacte houding vast te leggen is de desbetreffende data niet optimaal voor gebruik. Tijdens het modelleren kwamen we wel op het idee om er voor te zorgen dat de pod lang bovenaf in het bandje kan geschoven in plaats van langs de zijkant. Hierdoor zou de pod misschien iets makkelijker in en uit te schuiven zijn. Dit moeten we later nog uit testen halen.


## Prototyping
### Testen met gebruikers
Het reeds ontwerpen bandje gemaakt uit PLA zijn we gaan testen bij verschillende gebruikers om te horen en te zien wat ze tot nu toe van het concept vonden. Of het concept logisch en handig is, of het aangenaam zit en eenvoudig te plaatsen is, of er zaken beter kunnen...

![test1](https://github.com/TomDD04/UCD_SEM1/assets/159797493/28de6216-528b-4040-9bf0-9a4c353a0640)
![test2](https://github.com/TomDD04/UCD_SEM1/assets/159797493/6ad2c394-b897-46cd-8b40-6dd11e00a269)
![test3](https://github.com/TomDD04/UCD_SEM1/assets/159797493/34af096f-2af2-4e04-84f8-0ad90de63ecd)
![test4](https://github.com/TomDD04/UCD_SEM1/assets/159797493/223245f2-1275-448c-b273-613e28e9b44c)
![test5](https://github.com/TomDD04/UCD_SEM1/assets/159797493/d60222ca-7633-4052-8f7e-897bd77094d8)

Er kon rap geconcludeerd worden dat de gebruiker niet wist waar de band geplaatst moest worden. Nadat we een goed spansysteem hebben gemaakt dat ervoor zorgt dat de band op dezelfde plaats blijft hangen gaan we ons verdiepen in duidelijke instructies voor de gebruikers.
> "Jha, en eueuhhmm... waar en hoe moet ik dat juist hangen he?"

Voor elke testfase wordt er een testprotocol uitgeschreven; wordt vervolgd...

Na het testen wordt gevraagd aan de gebruiker een analyse te maken van het zojuist gebruikte product; wordt vervolgt...


### Spansysteem
Met behulp van een zelfcontroleerbaar spansysteem willen we ervoor proberen zorgen dat de band strak genoeg rond het scheenbeen hangt en ook gemakkelijk terug los te maken is.
![image](https://github.com/TomDD04/UCD_SEM1/assets/159797493/c36ea6ae-2338-491c-9cd9-2b8df0ed4612)

## Design requirements
Tijdens het proces zal er rekening gehouden worden met verschillende eisen waarnaar gestreefd moet worden om een zo goed mogelijk eindproduct te leveren. Een aantal eisen zijn nog onbekend of onduidelijk, maar doorheen het proces is het de bedoeling deze zorgvuldig uit te schrijven en vervolgens te volbrengen.

![image](https://github.com/TomDD04/UCD_SEM1/assets/159797493/c3d685ea-7dc6-44f1-96a5-d4ffa3852a4f)
> [!NOTE]
>Het groene is reeds onderzocht en het rode en gele moeten nog gevraagd worden uit ontwerpinterviews. Deze kleuren zijn tijdelijk.


## Kritische reflectie

Tijdens het eerste semester hebben we aanzienlijk veel vooruitgang geboekt, waarbij we vijf gebruikerstesten hebben uitgevoerd die ons waardevolle inzichten hebben opgeleverd. Over het algemeen is de doelgroep tevreden met de prototypes.

Uit de testen bleek dat hardlopers een positief gevoel hadden over het nieuwe pod-hoesje. Ondanks dat het hechtingsysteem nog niet volledig was afgerond, ervaren mensen geen enkelband-gevoel. De pod zit nu al vrij stevig vast, waardoor gebruikers zich comfortabel en op hun gemak voelen tijdens het hardlopen.

Helaas bieden de veters zelf niet voldoende licht, waardoor ze overdag praktisch nutteloos zijn. We hebben hieruit geleerd dat we moeten overwegen om een ander feedbacksysteem te gebruiken, en als we met lampjes werken, moeten we kiezen voor iets sterker en dichter bij het gezichtsveld.

Wat betreft het app-interface was het succesvol, maar gebruikers hadden het gevoel dat gamificatie onnodig was en niet goed paste bij de pod zelf. Terwijl de pod mensen helpt om voorzichtiger en trager te lopen, spoort de app hen aan om langere afstanden af te leggen. In het komende semester zullen we daarom meer focussen op het sociaal aspect van de app en minder op de gamificatie.

## Bill of materials

Voor de eerste prototypes was de productiekost relatief laag en werd er weinig materiaal gebruikt. In het algemeen werden volgende kostelijke materialen vervaardigd:

-  PLA voor het pod housje
-  Lichtgevende veters (Leuke Led Schoenveters Met Kleur! - Blauw - Veter - Lace - Strikken – Kleur)
-  Aanspanbaar systeem
-  Controleerbare led

## Bijlagen

**Bijlage A**: gebruikte knowledge-templates
https://docs.google.com/document/d/1rDu2gdkoHxkqSsNqnPOpQ2U_P_NGA_d6gZlB2F06aVY/edit#heading=h.8syluf546kvd

**Bijlage B**: Loopblessures: analyse en preventie
https://docs.google.com/document/d/1rNbRdzK3xAhq7m1gRGFKTgJ77XimaPN4Fm9anGRT7LU/edit#heading=h.uext8cud7kds

**Bijlage C**: Benchmarking en marktonderzoek
https://docs.google.com/document/d/1eg9YsUrmO5p4hKGCMQCGX8X-lHcUrT4yTPxNtBrPRVE/edit#heading=h.48kv42bgtumf 

**Bijlage D**: Interview resultaten rond loopgewoontes
https://docs.google.com/document/d/1lbEFYFDsraSsWYgn2hRCkcjhlhi-P3Uz0ADOGBdn-fw/edit#heading=h.a8kdqbn9o3rd 

**Bijlage E**: Figma document
https://www.figma.com/file/ydLDrIaGCsD59FRvt96hYe/Fima-opdracht?type=design&node-id=1-311&mode=design&t=FrW7WN5HKXfvIHyC-0

## Bronnen

Leuke Led Schoenveters Met Kleur! - Blauw - Veter - Lace - Strikken - Kleur | bol. (n.d.). Bol.com. https://www.bol.com/be/nl/p/leuke-led-schoenveters-met-kleur-blauw-veter-lace-strikken-kleur/9200000096362964/?Referrer=ADVNLGOO002058-S--9200000096362964&gad_source=1&gclid=Cj0KCQiAh8OtBhCQARIsAIkWb68ISaQVMCU70fwnroR1vFxOc_5v7nV_m-b3I-Dh_0Dk39yLP47tMcwaAnRzEALw_wcB


